台湾问题相关律诗四首！
====

			

                                                                      
![台湾问题相关律诗四首！](http://simg.sinajs.cn/blog7style/images/common/sg_trans.gif)  
                                                           




                                                           




残阳滴血山河赤，裂案狂歌酒气豪。   
岭叠峰绵秦隘险，原横野阔楚天高。   
三潭雾失摧波皱，四海风迷蹴浪滔。   
亘古乾坤元无事，长空此夜月如刀。   
  
  
电击雷敲日月磨，天功鬼斧自巍峨。   
千秋雪涌三江水，一线崖开万里河。   
掷镜忍回家国望，涉危为结藏唐和。   
东南景缺西倾雨，云暗风腥吊义娥。   
  
  
东海波翻血，西山鬼啃头。   
百年戈挥日，一水裂金瓯。   
天健云易变，树高风更遒。   
雷霆惊北斗，折柄落中州。   
  
北极风雷撼地摇，亿年冰雪尽焚烧。   
残红留烛天心举，空碧成灰海面漂。   
山积羲和骨长在，波翻盘古血犹熛。   
英魂傲魄乾坤拄，浩气悲歌化九韶。   














浏览“缠中说禅”更多文章请点击进入[缠中说禅](http://blog.sina.com.cn/m/chzhshch)
















