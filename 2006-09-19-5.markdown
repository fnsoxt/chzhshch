---
author: chzhshch
comments: true
date: 2006-09-19 15:28:10+00:00
layout: post
link: No Content Found
slug: 捍卫马克思5：马克思，时代精神、世界良心！（连载一）
title: 捍卫马克思5：马克思，时代精神、世界良心！（连载一）
categories:
- 时政经济（缠中说禅经济学）
---

			

                                                                    

![捍卫马克思5：马克思，时代精神、世界良心！（连载一）](http://simg.sinajs.cn/blog7style/images/common/sg_trans.gif)

                                                           

                                                           

      世间学问、实践，不离六识，皆眼耳鼻舌身意之妄识妄测相缠而成此种种结构、体系，如痴人说梦，可笑可怜。马氏，于六识作活计之最通透者，虽困于六识而不知，实非其过。东西哲人，能过其人者，古今觅之不可得也。

   马克思非马克思主义者，此乃古今之大实话；世人多执马氏片言只语而誉之毁之，岂真识马氏？马氏，于六识作活计而集其大成，穷世间六识活计之极致，非贯通古今东西学问、实践者，岂能检点之？即如列宁者，犹非其属，遑论其余？

   人，不离我执，于六识间必寻一可执之物，或道、或理、或上帝、或真理、或规律，或自由、或自我、或大梵、或主体、或心、或此在、或存在、或世界、或实践，诸如此类。执一可执之物，必有与之相对者。执上帝者，有被救之牧民相对；执真理者，有谬误相对；执主体者，有客体相对。古今西东，莫非如是。

   西学自希腊而始兴，主客之分野乃其一大根本。理论，依词源相关于静观。静观，不离能静观者与可静观物。古今多有痴汉，立主客合一、主客统一，实不知主客皆妄识妄测相缠而成，幻中求一，真痴人也。主客分离、主客统一，皆幻中求幻，执之而相诤，诚可悯矣。

   《大学》曰“知止而后有定，定而后能靜，靜而后能安，安而后能慮，慮而后能得”，实通于西学之静观。国人好胜，皆言国学有功夫，西人难晓。然则，有功夫无功夫皆死工夫，幻中求幻，徒劳捉空而已。

（待续）

[**捍卫马克思5：马克思，时代精神、世界良心！（连载二）**](http://blog.sina.com.cn/u/486e105c0100068o)

浏览“缠中说禅”更多文章请点击进入[缠中说禅](http://blog.sina.com.cn/m/chzhshch)
