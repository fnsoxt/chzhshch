---
author: chzhshch
comments: true
date: 2007-01-10 15:49:21+00:00
layout: post
link: No Content Found
slug: 心态
title: 心态
---

			

                                                

   态，古字上“能”下“心”，能心心能也。何谓能心？无所住而生其心也。何谓心能？其心生而住所无也。世之痴人，以“无所住而生其心”为圣为解，以“其心生而住所无”为凡为缚，于圣凡自生分别，翳眼生花，可叹可怜。复有痴汉，求一清净之常态，谓之安心。岂知安心者，心也，以心求心，相缠相续，即清如朗月、净似幽潭，犹鬼窟活计，自欺欺人。

   能心者，心也；心能者，心也。心无可安，无心可安；心无所住，无心所住。心心相心、心心心相。安者，心也；住者，心也；解者，心也；缚者，心也；生者，心也；灭者，心也；是心，心也；非心，心也。心无所心，无心所心，犹心也。心而能心，心而心能，能心心能，态变乾坤。

    
